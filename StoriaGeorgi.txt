Georgi Ivanov viene alla luce sulle sponde del Mar Nero in una calda sera dell'estate 1925, il giorno sarà sempre ignoto: nel circo-carovana itinerante che gli farà da famiglia non c'è calendario o orologio a scandire i giorni ma solo l'alternarsi del tempo di viaggio e spettacolo.
Viene cresciuto prima dalla madre, che alla soglia degli 8 anni gli viene portata via dalla tubercolosi, e poi dalla legge del circo che durante la sua infanzia attraversa in lungo e in largo l'Europa.
Il suo corpo cresce forte e agile mentre viene iniziato alle arti funanboliche. A 12 anni fa la sua prima apparizione sul palco e a 16 viene inserito in pianta stabile nel gruppo che performa nello spettacolo finale.
Quel giorno segna anche il passaggio all'età adulta di Georgi che forte del suo primo salario può dichiararsi alla figlia dello stalliere, Irina, che accetta con gioia e da quel momento dormirà nella sua tenda.
L'inverno successivo nasce il suo primo figlio, è il 1942 e la guerra imperversa in Europa ma, a parte qualche fastidio alle frontiere, la vita della carovana scorre normalmente.
Georgi aveva preso una brutta dissenteria quella settimana, e per quello si era recato con un generoso sacchetto di monete all'interno delle mura di Spoleto per consultare il medico locale; fu il solo motivo per cui evitò la morte.
Georgi non lo sapeva ma quel maledetto giorno era il 6 Giugno 1944, il giorno in cui i morti si rialzarono e spazzarono via la sua intera esistenza. La carovana, infatti, aveva fatto le tende fuori dalla cerchia cittadina in un grande prato adiacente al cimitero.
Mentre stava camminando per le vie del paese aveva sentito qualche urla e un paio di spari ma aveva pensato fossero i fascisti all'opera, e in un certo senso aveva ragione: infatti la città per sua fortuna ospitava un plotone di truppe dell'esercito che riuscirono con relativa facilità a rendere inoffensivi i 3 morti che si risvegliarono all'interno delle mura.
Subito vennero chiuse le porte e a nulla valsero gli appelli di Georgi che dovette desistere dal tentativo di uscire solo quando minacciato dalle armi.
Venne inoltre dichiarato un coprifuoco serale ma sfruttando le ombre e la sua agilità riuscì a salire su una torretta di osservazione delle mura.
La posizione vantaggiosa puntava proprio sul campo dove era la sua tenda ed è lì che vide, o immaginò di vedere, la sua Irina per l'ultima volta: strisciava per terra illuminata fiocamente dalle torce ancora accese, coperta quasi interamente di sangue e con le vesti strappate che rivelavano il ventre come esploso, poco più in là, in una scia di sangue raggrumato e interiora un bozzolo malformato, il suo secondo figlio che non avrebbe mai potuto abbracciare.
Georgi venne ritrovato sulle mura in stato quasi comatoso. Dato per morto ma sorpresi della sua non-trasmutazione venne subito portato sotto scorta all'eminente Dottor Giovanni Ripamonti che decretò la sua appartenenza al regno dei vivi, nonostante non desse segni di risveglio.
Rimase quasi 2 mesi in quello stato precario, e quando finalmente si risvegliò soffriva di una forte amnesia, non ricordava di aver vissuto in un circo, non ricordava la sua madrepatria, non ricordava perchè fosse a Spoleto.
L'unico punto bene impresso nella sua mente era il volto senza nome di una giovane Irina nel giorno in cui, portandole un fiore, si era dichiarato. Sì, lui avrebbe trovato quella ragazza e le avrebbe donato il fiore più bello che avrebbe trovato. Di questo ne era sicuro.
Il dottore, commosso da quella storia e non avendo il coraggio di rivelargli la verità lo prese sotto la sua custodia, insegnandogli a leggere, scrivere, fare di conto. Georgi aveva una mente vivace e curiosa, e passò anni felici in compagnia del dottore nonostante a volte fosse sorpreso da terribili incubi.
A gennaio 1953 Ripamonti ricevette la proposta di una cattedra (ci sono le università ?) a Firenze, subito accettata, e Georgi lo seguì. Qui, alla soglia dei 28 anni, decise di dare una nuova scintilla alla sua vita che si svolgeva tranquillamente come segretario del dottore, ora spesso in compagnia della Firenze bene.
Compilò così domanda, con generosa raccomandazione del dottore, per diventare notaio a servizio dell'inquisizione. Il ... ... 1954 una letterà arrivò a casa, la sua richiesta era stata accettata.

conocenze importanti -> dottor ripamonti
comportamento educato -> abiutuato a cene e ricevimenti con il jet set fiorentino

curioso -> autoesplicativo direi + vedi sotto
innamorato -> continua a cercare senza sosta questa ragazza ed è sempre in giro con un bellissimo fiore, nel caso la incontri. spesso viene pure distratto dai fiori che vede a bordo strada e non è raro che si chini a coglierne uno
